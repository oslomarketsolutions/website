---
templateKey: 'responsibleDisclosurePage'
path: /responsibleDisclosure
contactInfo:
  title: 'Kontakt oss'
  image: /img/chemex.jpg
  visitingAddress: 'Fred Olsens gate 1, 0152 Oslo'
  phoneNumber: '+47 40 00 23 13'
  mailAddress: 'Postboks 1174 Sentrum, 0107 Oslo'
---

##Sårbarhetsrapportering

**Oslo Børs VPS ASA mener at sikkerheten i våre systemer har høyeste prioritet. Uansett hvor mye tid og krefter vi putter på sikkerhet kan det allikevel finnes sårbarheter i våre tjenester.**

Hvis du finner en sårbarhet i våre systemer ønsker vi å få vite om det slik at vi kan håndtere sårbarheten så snart som mulig. Vi ønsker din hjelp til å sikre våre systemer, tjenester og kunder.

Vennligst følg disse retningslinjene:

* Send dine funn via e-post til <mailto:security@oms.no>. Krypter e-post og dine funn med vår PGP-nøkkel for å forhindre at sensitive data kommer på avveie.
* Ikke utnytt sårbarheten mer enn nødvendig ved å for eksempel: slette, modifisere eller laste ned unødvendig mye data. Du skal kun demonstrere sårbarheten, ikke ta full nytte av den.
* Ikke avslør dine funn til andre enn oss før sårbarheten er rettet.
* Ikke benytt angrep mot vår fysiske sikkerhet, våre ansatte (sosial manipulasjon), tjenestenektangrep, spam eller mot tredjeparter.

Hva vi lover:

* Vi vil besvare din rapport innen 3 arbeidsdager med en foreløpig vurdering av rapporten og en estimert dato for utbedring av sårbarheten.
* Hvis du følger våre retningslinjer vil vi ikke gå til rettslige skritt i forhold til din rapport.
* Vi behandler din rapport med streng konfidensialitet, dine personopplysninger blir ikke delt med noen tredjepart uten ditt samtykke.
* Vi skal holde deg oppdatert på status vedrørende utbedring av sårbarheten.
* Vi kan publisere ditt navn som oppdager av sårbarheten, med mindre du ikke ønsker dette (si fra).
* Som en takk for hjelpen skriver vi et anbefalingsbrev som anerkjenner ditt bidrag for å styrke vår sikkerhet.

Vi jobber målrettet for å løse alle problemer og sårbarheter så snart som mulig. Hvis en sårbarhet er funnet ønsker vi å delta aktivt i deteksjonsfasen og utbedring av problemet.
